<!DOCTYPE html>
<html lang="gl">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>A pesca no río Miño: O que queda da raia mollada — Desde a raia</title>
  <link rel="stylesheet" href="../styles.css">
  <link href="family=Source+Sans+Pro:wght@300;400;600&family=League+Spartan:wght@600&display=swap" rel="stylesheet">
  <meta name="theme-color" content="#808000">
</head>
<body>

  <!-- HEADER -->
  <header id="site-header" class="site-header" role="banner">
    <div class="header-inner">
      <a href="../index.html" class="logo-link" aria-label="Volver ao inicio — Desde a raia">
        <img src="../assets/images/cabeceira.png" alt="Desde a raia — logotipo" class="logo-img">
      </a>
      <button class="menu-trigger" id="menu-trigger" aria-expanded="false" aria-controls="menu-panel" aria-label="Abrir menú">
        ☰
      </button>
    </div>

    <nav id="menu-panel" class="menu-panel" role="navigation" aria-label="Menú principal">
      <ul class="nav-links">
        <li><a href="../index.html">Inicio</a></li>
        <li><a href="modelo-reportaxe.html">Reportaxes</a></li>
        <li><a href="../que-e-desde-a-raia.html">Que é <em>Desde a raia</em></a></li>
        <li><a href="../contacto.html">Contacto</a></li>
      </ul>

      <div class="search-container" role="search">
        <input id="search" type="search" placeholder="Buscar..." />
      </div>
    </nav>
  </header>

  <!-- MAIN -->
  <main id="main" role="main">
    <section class="featured reportaxe-hero" aria-labelledby="reportaxe-title">
      <img src="../assets/images/Reportaxe1.jpg" alt="Barca no Miño, portada da reportaxe" class="featured-image">
      <div class="featured-text">
        <h1 id="reportaxe-title" class="featured-title">A pesca no río Miño: O que queda da raia mollada</h1>
        <h2 class="featured-sub">O río pasa, intemporal como un deus. Pocas cousas hai tan ermosas como o curso do Miño...</h2>
      </div>
    </section>

    <article class="reportaxe">
      <div class="container">
        <p>“El río pasa, intemporal como un dios. Cósmico e inspirador de mitos. Pocas cosas hay tan ermosas como el curso de un río (...) Son los últimos kilómetros del padre Miño, símbolo e arteria mayor que recoge los intensos latidos del corazón de Galicia”, introduce Eliseo Alonso no seu libro <em>Pescadores del Río Miño</em>. Nel fala dun río que pouco se parece ao que coñecemos agora. En apenas medio século as especies, biodiversidade e ecosistema do Miño cambiaron tal como o fixo a socioeconomía dos veciños e veciñas de ambos lados desta fronteira natural: a raia mollada.</p>

        <p>“Canta angula perdín hoxe por ir ao baile” pensou Pepe, o Curuto, despois de cambiar unha noite de pesca por unha noite de festa en Tui. Por teima ou polas falas dunha compañía de pescadores tudenses, que presumía da pesca da angula e dicía “isto é como Venezuela”, foi probar sorte ao final da noite.</p>

        <p>— Collín o barco e remei ata o Louro. Botei unha rede pequena, nada máis que da anchura do barco —narra.</p>

        <p>Cando foi levantar a peneira, o peso das angulas dobraba nela. Cinco quilos colleu por peneirada. Así ata douscentos, e iso que perdera a metade da marea por ir ao baile. A do Louro non é ningunha excepción. Pepe recorda tamén outra parecida, de 180 quilos, xunto á ponte internacional en Goián. A angula, coñecida tamén como meixón, pescábase ata a foz do Miño na Guarda. Había meixón nas pozas e nos regatos. Tanto abundaba que antes de que chegasen as industriais vascas nos anos 50 dábaselle de comer ás galiñas, era unha comida de pobres. A importancia económica que ten agora o meixón ten que ver coa chegada dos vascos a Sobrada, á Mexeiriña, onde se fixo o viveiro. “Unha boa lúa podía dar para facer unha plantación de kiwis ou comprar un coche”, pon como exemplo Tonio, o fillo de Pepe. Houbo xente que sacaba o mesmo que tres ou catro nunha empresa. Na actualidade, a pesca do meixón regúlaa a Comisión Permanente Internacional do río Miño. Está limitada a dous quilos por pescador, que só pode faenar nos trinta días de lúa chea do ano.</p>

        <p>— Agora para coller dous quilos xa te volves parvo —acerta a dicir Tonio.</p>

        <p>— Antes pescabamos a angula todo o ano —dixo o Curuto, que ben o sabe porque foi facer a proba—. No verán había, pero menos. Todas as lúas do ano entraba meixón.</p>

        <p>Na casa chegou a crialas para facer anguías. Tiña dous pilóns con auga, pero as angulas só as botaba nun e deixaba que o outro se enchese de mosquitos para logo alimentalas. Así, a base de mosquitos medraban logo. Tamén se exportaban para Xapón, China e Alemaña. Botábanse nas plantacións de arroz como depredadores de bechos e despois, cando crecían, destinábanse ao consumo humano. Agora, o meixón non se pode sacar dos límites da Unión Europea.</p>

        <p>José Álvarez Gayoso (Amorín, 91 anos), tamén coñecido como Pepe ou o Curuto, no fondo sabía que a angula ou meixón non viña ca preamar ou, polo menos, dubidábao. Pescaba en Portoladrón (Sobrada) nos anos 70, cando viu que o meixón subía polo pozo alimentado pola luz dunha fogueira de rama de eucalipto. Os antigos pensaban que a angula só se podía pescar na preamar, pero nese momento Pepe descubriu que tamén viña coa marea. Se o meixón ía por baixo, non se podía pescar coa peneira. Por iso ideou unha nova rede, coas vitanas (espazo entre nó e nó) máis pequenas e coa que se segue pescando agora.</p>

        <p>— Dicíanme que a miña rede de angula non estaba autorizada e que se me metía cos areeiros que ma ían quitar —relata.</p>

        <p>O medo a que lle retirasen a rede e as boas relacións cos comandantes navais de Tui, aos que en tempos había que ter a disposición con algún agasallo, levaron ao Curuto a presentar a invención na reunión internacional que se fai anualmente no Miño.</p>

        <p>— Entón, o comandante, que o tiña a man, e que era o presidente da reunión internacional, presentou un croquis que fixen eu da rede, para ver se se legalizaba —recorda sobre os feitos.</p>

        <p>Con esta nova arte de pesca legalizada, a Pepe desbordáballe o traballo. Fixo redes para todo Amorín e máis tarde para Portugal, porque a rede do meixón tiña a súa complicación. Como o tempo non lle sobraba, explicoulle a un zapateiro de Forcadela como se facía a rede para que as fixese e cobrase polo seu traballo.</p>

        <p>— E a conta das redes fixo unha casa —exclama.</p>

        <p>A economía da segunda metade do século pasado nas parroquias ribeirás do Miño era de autosuficiencia. O campo era o que daba de comer, pero cando tiñan que pagar a contribución, médicos, emigrar... de onde quitaban era da pesca —explica Natalia Jorge Pereira, historiadora e veciña de Sobrada—. Pepe traballou no río, no campo, co gando e algún tempo na construción. O seu fillo Antonio Álvarez Solleiro (Amorín, 48 anos), o maior dos catro que ten, vive do traballo na fábrica e compleméntao con ir ao río. Pepe empezou a ir ao río de rapaz co seu pai. Era mestre de canteiros, pero no tempo da pesca ía ao río. Como botaban alí todo o día, el leváballe o almorzo, a comida e a cea. Así fixo cos seus fillos tamén. Os tres homes seguen coa pesca como afección.</p>

        <p>— Co diñeiro do río comprei coches e fixen esta casa —segue relatando Pepe, mentres lle axuda a desenredar unha lampreeira ao seu fillo. Colocouse do outro lado para axudalo ca rede mentres lles quitaba unhas fotografías aos dous xuntos, pero xa non vai parar ata que a faena estea rematada. Cas mans entretidas vai contando todo canto lle acorda.</p>

        <p>O peixe que era importante para esas economías era o sable, o peixe símbolo do Miño segundo o goianés estudoso do río Eliseo Alonso, polas súas derivacións socioeconómicas, a súa pesca, folclore e gastronomía. A arte de pesca máis estendidas non eran as volandeiras, eran as redes de arrastre. Subías no barco e ías botando a rede e desde a ribeira tirabas por ela. Era dun esforzo incrible e nesa práctica existían mulleres tamén —explica Natalia Jorge con relación á pesca do século XX. Do sable, o salmón e a lamprea, que tanto se collía antes, pouco queda.</p>

        <p>— Cada compañía estibaba un montón de sables polas ribeiras —explica o Curuto.</p>

        <!-- Aquí seguiría todo o resto do contido mantendo os párrafos e bloques de cita. -->
      </div>
    </article>
  </main>

<!-- FOOTER -->
  <footer class="site-footer" role="contentinfo">
    <div class="footer-inner container">
      <div class="socials">
        <a href="https://www.facebook.com/desdearaia" class="social-link" aria-label="Facebook" target="_blank" rel="noopener noreferrer">
          <img src="assets/images/facebook.png" alt="Facebook">
        </a>
        <a href="https://www.instagram.com" class="social-link" aria-label="Instagram" target="_blank" rel="noopener noreferrer">
          <img src="assets/images/instagram.png" alt="Instagram">
        </a>
        <a class="mail-btn" href="mailto:desdearaia@gmail.com?subject=Contacto%20desde%20a%20web" aria-label="Enviar correo a Desde a raia">
         <img src="assets/images/correo.png" alt="Correo">
        </a>
    </div>
    <div class="copyright">
      <small>© 2025 Desde a raia</small>
    </div>
  </footer>

  <script src="../script.js" defer></script>
</body>
</html>
